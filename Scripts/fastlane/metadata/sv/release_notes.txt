- Nu kan du växla till fullskärmsläge när du skriver en kommentar, så att ingenting stör dig medan du skriver och du i lugn och ro kan hitta precis rätt ord.
- Du tittar väl nästan aldrig på statistiken, det finns ju massor av andra, långt viktigare saker här i livet. Men om du ibland kollar statistiken visar statistik-widgeten nu korrekta uppgifter. I widgeten ”Idag” har vi kortat ner de stora talen för att göra dem enklare att läsa. Vi har även uppdaterat vyn ”insikter” utifrån vilka kort som oftast läggs till.
- Vissa schemalagda inlägg hade tidigare felaktiga tidsangivelser. Det var ett fel i programmet och inte någon som försökte busa. Nu är det rättat. Vi har också fixat ett annat fel som fick appen att krascha när du tryckte en notifiering.
- Ett annat programfel kunde slumpmässigt ändra namn på filer som importerats från andra appar. Efter en lång intern diskussion om vi borde rätta buggen eller se till så att de slumpmässiga filnamnen alltid var helgalna, röstade de flesta på att ändå rätta felet.
- Blockredigeraren kunde ibland krascha när du försökte att ångra vissa åtgärder (vilket ledde till att man automatiskt ”ångrade” mer än man tänkt). Det är också rättat nu, liksom några mindre fel kring hantering av bilder som kunde orsaka vissa underligheter med platsmarkörer för bilder.
