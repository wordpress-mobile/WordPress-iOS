Quali sono le novità nel rilascio 17.5 di WordPress?

I blocchi Riutilizzabili sono presenti. Crea il contenuto una volta, salva il tuo blocco e riutilizzalo più e più volte in qualsiasi articolo o pagina. Nella versione 17.5, troverai i blocchi Riutilizzabili pronti per essere usati nel menu per l'inserimento dei blocchi.

Se per aggiungere nuovi blocchi tramite touch devi effettuare troppe selezioni, la versione 17.5 ti permette di aggiungerli con un comando slash direttamente dall'editor. Aggiungi una barra durante la creazione del tuo articolo o della tua pagina, inizia toccando il nome del blocco e sei pronto. Non è necessario alcun menu.

Inoltre, ci si è focalizzati sull'audio. Hai un link per quel file audio? Nella versione 17.5 basta incollare il tuo URL nel blocco Audio e WordPress lo inserirà nel tuo articolo.

Anche alle notifiche dei Mi piace è stato apportato qualche miglioramento in più nella versione 17.5. Ora sei in grado di vedere esattamente chi ha messo Mi piace a ogni articolo e ogni commento sul tuo sito non appena accade.

Abbiamo anche lavorato sodo per risolvere i bug. Ecco cosa abbiamo corretto:

I lettori di schermo possono ora selezionare la casella passo passo nell'editor a blocchi.

Ci siamo assicurati che il testo di grandi dimensioni non diventi ENORME, qualunque sia il carattere che stai utilizzando. È stato anche migliorato il supporto del testo di grandi dimensioni nell'intestazione dei dettagli del blog della schermata I miei siti.

Infine, la selezione degli elementi e lo scorrimento fisso nella directory Plugin ora funzionano bene e il carattere Noticons non arresterà più l'app in modo anomalo nelle notifiche avanzate.
