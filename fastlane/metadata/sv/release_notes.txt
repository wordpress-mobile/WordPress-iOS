Vad är nytt i WordPress-utgåvan 17.5?

Nu har vi återanvändbara block! Skapa innehåll en gång, spara ditt block och använd det sedan gång på gång i alla sidor och inlägg du vill. I version 17.5 finns nu återanvändbara block klara att användas via menyn för infogning av block.

Om du upplever det lite för avlägset att lägga till nya block genom att trycka på en meny kan du också lägga till dem direkt inifrån redigeraren med ett snedstreck. I version 17.5 kan du lägga till dem med ett snedstreckskommando direkt i redigeraren: Skriv in ett snedstreck medan du skapar ditt inlägg eller din sida och börja skriva namnet på blocket, så är det klart. Du behöver ingen meny för detta.

Vi har tänkt på ljudfiler också. Om du har en länk till en ljudfil kan du i version 17.5 helt enkelt klistra in URL:en i ett ljudblock, så kommer WordPress att infoga den i ditt inlägg.

Aviseringar om gilla-markeringar har också blivit lite bättre i version 17.5. Nu kommer du att kunna se exakt vem som gillade varje inlägg och kommenterade på webbplatsen direkt när det händer.

Samtidigt har vi jobbat hårt med att rätta olika programfel. Följande saker är nu korrigerade:

I skärmläsare går det nu att markera stegningscellen i blockredigeraren.

Vi ser till att stor text inte råkar bli ENORM text, oavsett vilket typsnitt du använder. Vi har även förbättrat stödet för stor text i blogginformationshuvudet på sidan ”mina webbplatser”.

Slutligen fungerar nu val av objekt och fast rullning i inläggskatalogen. Dessutom kommer typsnittet Noticons inte längre att krascha appen i formaterade aviseringar.
